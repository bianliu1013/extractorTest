---
title: Strumento Analizzatore connettività di Microsoft
TOCTitle: Strumento Analizzatore connettività di Microsoft
ms:assetid: feba32b0-b7eb-4b1b-ba3d-99e20ba82a8c
ms:mtpsurl: https://technet.microsoft.com/it-it/library/JJ851141(v=EXCHG.80)
ms:contentKeyID: 50553811
ms.date: 10/25/2013
mtps_version: v=EXCHG.80
_tocRel: dd439364(v=exchg.80)/toc.json
ms.translationtype: HT
---

# Strumento Analizzatore connettività di Microsoft

 

_**Ultima modifica dell'argomento:** 2013-08-22_

Lo strumento Analizzatore connettività di Microsoft è un programma client scaricabile che consente di identificare i problemi di connettività tra i client di posta elettronica e un server su cui è in esecuzione Microsoft Exchange Server. Questo strumento consente anche di identificare problemi di connettività tra i client di posta elettronica e Office 365. Il programma può essere utilizzato dagli utenti di posta elettronica per identificare i problemi più comuni, così come dagli amministratori IT per risolvere i problemi che interessano le distribuzioni di Exchange Server.

Lo strumento Analizzatore connettività di Microsoft simula numerosi scenari di accesso client e di flusso della posta elettronica. Quando un test non viene superato, molti messaggi di errore contengono dei consigli che aiutano gli amministratori IT a risolvere il problema.

Questo strumento può essere abbinato al sito Web [Analizzatore connettività remota](http://go.microsoft.com/fwlink/?linkid=154308). Mentre il sito Web Analizzatore connettività remota consente agli amministratori IT di individuare i problemi di connettività simulando la connettività da un punto esterno all'ambiente del cliente, lo strumento Analizzatore connettività di Microsoft consente sia agli utenti di posta che agli amministratori IT di eseguire i medesimi test nell'ambiente dell'utente.

Gli articoli in questa sezione fanno riferimento alle specifiche condizioni di errore identificate durante l'esecuzione dello strumento Analizzatore connettività di Microsoft. In ciascun articolo viene descritta la condizione di errore e vengono forniti dei collegamenti che possono aiutare gli utenti a risolvere il problema.

## Prerequisiti per Analizzatore connettività di Microsoft

Nella tabella seguente sono elencati i prerequisiti necessari per eseguire Analizzatore connettività di Microsoft.


<table>
<colgroup>
<col style="width: 50%" />
<col style="width: 50%" />
</colgroup>
<tbody>
<tr class="odd">
<td><p>Sistema operativo</p></td>
<td><p>È necessario utilizzare uno dei seguenti sistemi operativi:</p>
<ul>
<li>Windows 8<br />
</li>
<li>Windows 7<br />
</li>
<li>Windows Server 2008<br />
</li>
<li>Edizione a 64 bit di Windows Vista<br />
</li>
</ul></td>
</tr>
<tr class="even">
<td><p>Microsoft .NET Framework</p></td>
<td><p>È richiesto Microsoft .NET Framework 4.5.</p>
<p>Per ottenere Microsoft .NET Framework 4.5, visitare il sito <a href="http://www.microsoft.com/it-it/download/details.aspx?id=30653">Area download Microsoft</a>.</p></td>
</tr>
<tr class="odd">
<td><p>Browser Web</p></td>
<td><ul>
<li>Internet Explorer<br />
</li>
<li>Google Chrome insieme a <a href="https://chrome.google.com/webstore/detail/clickonce-for-google-chro/eeifaoomkminpbeebjdmdojbhmagnncl">ClickOnce per Google Chrome</a><br />
</li>
<li>FireFox insieme a <a href="http://www.microsoft.com/it-it/download/details.aspx?id=9923">Microsoft .Net Framework Assistant per FireFox</a>.<br />
</li>
</ul></td>
</tr>
</tbody>
</table>

